<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" type="text/css" href="style.css">
    <!-- Google fonts -->
    <link href="https://fonts.googleapis.com/css2?family=Comfortaa&display=swap" rel="stylesheet">
    <title>H.C. Andersen's eventyr og historier</title>
</head>
<body>
    <header>
        <nav> <!--Navigation til og fra andre sider-->
            <ul>
                <li>
                    <a href="index.html">forside</a>
                    </li>
                    <li>
                    <a href="baggrund.html">baggrund</a>
                    </li>
                    <li>
                    <a href="bibliografi.html">bibliografi</a>
                    </li>
                    <li>
                    <a href="genere og tematikker.html">genere og tematikker</a>
                </li>
            </ul>
        </nav>
    </header> <!--billede-->
            <img src="img/HCAndersen3.jpg" alt="H.C.Andersen">
    <main>
        <section>
            <!-- Eventyr samt historier -->
            <article>
                <h2>Eventyr og historier</h2>
                <div class="headquote">
                    <p>"Den stakkels ælling blev jagtet af dem alle sammen, selv hans søskende var så onde imod ham, og de sagde altid: "Bare katten ville tage dig dit fæle spektakel!" og moderen sagde: "Gid du bare var langt borte!""</p>
                    <p>"Den grimme ælling" i "H. C. Andersens eventyr" (1987), s. 16.</p>
                </div>

                <p>I perioden 1827-1872 skrev Hans Christian Andersen 156 eventyr og historier. Disse varierer i udtryk og spænder fra en social kritik i "Den lille pige med svovlstikkerne" (1845), over folkesagn i "Elverhøi" (1845) til det humoristiske i "Kejserens nye klæder" (1837).</p>
                <p>Efter Hans Christian Andersens død blev yderligere 12 eventyr og historier udgivet.</p>
                <p>I denne store samling af eventyr er det vanskeligt, at komme uden om det eventyr, der om noget er blevet forbundet med historien om Hans Christian Andersens eget liv, nemlig "Den grimme ælling" (1843). Det er fortællingen om svaneægget, der klækkes i en andegård, og om ællingen, der til trods for sin ihærdige forsøg, aldrig formår at blive en af flokken, men i stedet bliver snappet af og kanøflet af de andre ællinger. Overbevist om sin egen grimhed opgiver ællingen næsten livet og flyver offervilligt hen til svanerne for at lade dem hakke sig ihjel. Men i vandet får den øje på sit eget spejlbillede og finder omsider ud af, hvor den hører hjemme.</p>
                <p>Tematisk kredser eventyret om social opstigen eller en form for brud med de fastsatte normer i samfundet. Dette er en tematik, som genfindes i et utal af Hans Christian Andersens eventyr, og som dels er en god katalysator for fortællingens fremdrift, dels et ekko af Andersens egen livserfaring: den fattige opkomlings evige kamp for anerkendelse og samtidig hans manglende evne til at føle sig hjemme blandt eliten.</p>
                <p>Hans Christian Andersen opererede ikke kun inden for den kendte eventyrramme. Han føjede også til den. Dette gælder for eksempel de såkaldte ting-eventyr, hvor brugsgenstande som bolde, stoppenåle og flipper gøres levende. De har, som var de mennesker, følelser, motiver og bagtanker, og de alene bærer handlingen i historien. Et eksempel på et ting-eventyr er "Grantræet" (1844), hvori læseren følger hovedpersonen, grantræet, fra det fældes til det stolt, iklædt al sin pynt, står i stuen juleaften for til sidst at ende sine dage som optændingsbrænde.</p>
            </article>
            <!-- om Lykke-peer -->
            <article>
                <h2>Lykke-Peer</h2>
                <div class="quote">
                <p>"En anden dag lå han igen og rodede med de andre drenge; de fik kun snavsede fingre, han fandt en guldring og fremviste med strålende øjne sit lykkelige fund, så dængede de andre ham til og kaldte ham "Lykke-Peer"; han skulle ikke have lov at være med, hvor de andre rodede."</p>
                <p>"Lykke-Peer" i "H. C. Andersens eventyr og historier" bd. 4 (Uden år), s.198.</p>
                </div>

                <p>I 1870 udkom romanen "Lykke-Peer", der blev Hans Christian Andersens sidste.</p>
                <p>Romanen handler om drengen Peer, der fødes i fattige kår, men som af Vorherre er skæbnebestemt til noget større.</p>
                <p>Peer er et elsket barn, og hvad hjemmet mangler økonomisk gøres der op for i kærlighed. Særlig kærligt er forholdet mellem Peer og hans farmor. Hendes øjne er gamle og slidte, men hun hævder alligevel at kunne se, at Peer er en heldig dreng, født med et guldæble i hånden.</p>
                <p>Livet er dog ikke kun lykke for Peer. Da der udbryder krig, bliver Peers far indkaldt til soldatertjeneste og falder i kamp. Den lille familie er tynget af sorg, men da Peers gudfar får arbejde ved teateret, introduceres Peer for kunsten, komedien og balletten. Han bliver straks opslugt af denne fantastiske verden og ved, at det er her, han er bestemt til udfolde sig.</p>
                <p>Peer bliver balletbarn, og han har et naturligt talent for dansen. De andre børn er misundelige, og Peer bliver genstand for deres drillerier og ondskabsfuldheder. Under en opførelse af balletten "Vampyren", revner Peers kostume bagi, og hånen og latteren både under og efter forestillingen vil ingen ende tage.</p>
                <p>Efter denne ydmygelse skifter Peer spor. Han satser i stedet på sangen og digtningen. Og som det lykkens barn han er, har han også talent for dette.</p>
                <p>Peer bliver sendt væk fra byen for at studere, og her oplever han for første gang kærligheden, da han i forbindelse med en opførelse af Romeo og Julie forelsker sig i den lokale apotekers datter.</p>
                <p>På scenen får Peers Romeo sit kys af apotekerdatteren Julie, men i den virkelige verden forbliver hans kærlighed skjult.</p>
                <p>Peer vender tilbage til byen og kaster al sin energi ind i at skabe et mesterværk. En opera komponeret og fremført af ham selv. Ved premieren oplever Peer kulminationen på sin stræben efter det skønne, selve meningen med livet. Lykkelig høster han publikums hyldest og synker død om på scenen.</p>
                <p>Historien om Lykke-Peer er en - for Hans Christian Andersen - klassisk skildring af, hvordan talentet evindeligt sætter sig igennem. Trods de ydre udfordringer, som Peer møder i sit liv, såsom fattigdom, tab af en forælder, hån og ulykkelig kærlighed, formår han at løfte sig, at foretage en social, såvel som åndelig opstigen, alene i kraft af sit talent.</p>
            </article>
            <!-- om Rejseberetninger samt dagbøger og breve -->
            <article>
                <h2>Rejseberetmimger, dagbøger og breve</h2>
                <div class="quote">
                    <p>"Uforglemmelige ere mig de Minuter, jeg her, fjern fra Alle, ganske ene, tilbragte i denne Stilhed, denne Skoveensomhed. Jeg tænkte kun lidt på Røvere eller Vildsviin, de sidste vare her at frygte. Jeg følte mig saa opfyldt af den hele Naturdeilighed […]"</p>
                    <p>"Et Besøg i Portugal 1866", i "Rejseskitser" (2002), s. 205.</p>
                </div>

                <p>Hans Christian Andersen kom vidt omkring i verden. I 25 såkaldte rejseberetninger skildrer han de miljøer, seværdigheder og mennesker han træffer på sine utallige rejser. Beretningerne bliver til over en periode på godt og vel 50 år og er et vidnesbyrd om Hans Christian Andersens nysgerrighed og eventyrlyst.</p>
                <p>Rejseberetningerne varierer i længde, nogle er skitser og breve, andre igen er omfangsrige skildringer.</p>
                <p>Hans Christian Andersens debut under eget navn, den fiktive rejseskildring "Fodreise fra Holmens Canal til Østpynten af Amager" fra 1829, hører til i sidstnævnte kategori. I denne sprælske og vittige, men også ambitiøse bog prøver han at frigøre sig fra den borgerlige dannelses kvælertag, sådan som han især havde mødt den i latinskolens åndløse terperi.</p>
                <p>Det lykkedes ikke helt, og han gentog da forsøget i en ny og mere autentisk rejsebog, "Skyggebilleder af en Reise til Harzen", 1831, hvor han ivrigt spejler sit eget urolige og udefinerlige væsen i de landskaber, han passerer igennem.</p>
                <p>Det var ikke tilfældigt, at han valgte rejsegenren, og dér ydede det bedste i den første del af forfatterskabet. Den passede til hans hjemløse og rastløse gemyt, og rejsen er da også et grundtema i forfatterskabet uden for rækken af fascinerende rejseskildringer med "En Digters Bazar", 1842 og "I Sverrig", 1851, som højdepunkterne.</p>
                <p>Men først og sidst skrev han dagbøger og breve. Dagbøgerne, der er udgivet samlet med registre, fylder 12 bind, og er en enestående righoldig kilde til hans liv, digtning og samtid. Men derudover er de fascinerende som tekster i sig selv med deres voldsomme udsving fra det kæbeknusende trivielle til de mest forrygende iagttagelser. Alle sindsstemninger og gebrækkeligheder er med, strakt ud over et tidsrum på et halvt hundrede år fra de tidlige latinskoleår til digterens død i 1875.</p>
                <p>Brevene løber parallelt med hans dagbøger, og veksler på samme måde mellem det hverdagsagtige og det enestående. Selvbekendelser, jammerklager, medrivende beskrivelser af personer, rejseoplevelser, kunstværker, menuer, landskaber. Alt.</p>
                <p>Mest righoldige er brevene fra de unge år, hvor man kan følge hans stædige kamp med en ofte vrangvillig omverden og sine egne uafklarede evner, sin selvtvivl, sin ødelæggende mindreværdsfølelse. Som helhed betragtet er brevene, ligesom dagbøgerne, en guldgrube ved deres sproglige energi, deres mangfoldighed og hudløshed - både som dokumenter og skrivekunst.</p>
                <p>Lige meget, hvorhen man søger i dette rige forfatterskab, gælder det, at Andersen nok for længst er død og borte, men det, han efterlod sig, rummer en livskraft, som gør ham nutidig og nærværende.</p>
            </article>
        </section>
    </main>

    <footer>
        <nav> <!--Navigation til og fra andre sider-->
            <ul>
                <li>
                    <a href="index.html">forside</a>
                    </li>
                    <li>
                    <a href="baggrund.html">baggrund</a>
                    </li>
                    <li>
                    <a href="bibliografi.html">bibliografi</a>
                    </li>
                    <li>
                    <a href="genere og tematikker.html">genere og tematikker</a>
                </li>
            </ul>
        </nav>
    </footer>
</body>
</html>